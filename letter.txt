Мотиваційний лист для вступу до Державного університету "Житомирська політехніка"

Шановний Вікторе Валерійовичу!

Я, Майданюк Софія Євгеніївна, звертаюся до Вас із метою засвідчити власне прагнення вступити до Державного університету “Житомирська політехніка” для здобуття ступеня бакалавра зі спеціальності 121 «Інженерія програмного забезпечення».

Я витратила багато часу на ознайомлення з навчальними програмами і можливостями різних закладів вищої освіти і нарешті обрала саме Ваш серед інших. Житомирська політехніка має доволі високий рейтинг серед університетів України. Велика кількість проектів, що допомагають розвинути свої навички у сфері інформаційних технологій є вагомим пріоритетом, чому я обрала Ваш вищий навчальний заклад. Хочу зазначити також широку міжнародну програму, яка дає змогу навчатися чи стажуватися в інших країнах та набути цінний досвід для справжнього спеціаліста. 

Цього року я здобула повну загальну середню освіту в ліцеї №2 ім. Л. Х. Дарбіняна Коростишівської міської ради, де нагородили відзнакою та золотою медаллю. Під час навчання отримала високі знання з усіх предметів, зокрема в математичних науках. Неодноразово була учасницею та переможницею олімпіад із багатьох предметів: математика, інформатика, українська мова, географія, хімія та ін. Успішно засвоїла програму факультативних курсів “Модуль числа” і “Рівняння та нерівності з параметрами”. Найбільшу зацікавленість викликала участь в турнірах, адже під час боїв застосовувала розумові здібності, лідерські якості, інтуїцію та критичне мислення. 
Вибір спеціальності “Інженерія програмного забезпечення” є свідомим вибором, що базується на багатьох факторах. Спочатку я зацікавилась написанням коду для вебсайтів на уроках інформатики. Потім, обираючи свою майбутню професію, я відслідкувала тенденції розвитку сучасного світу, оцінила ринок праці та попиту на спеціалістів і зрозуміла, що професія інженера-програміста задовольняє поставленні мною вимоги. Освітня програма охоплює всі аспекти розробки програмного забезпечення: від початкових стадій створення продукту до підтримки системи після здачі в експлуатацію. Сьогодні фахівці з цієї спеціальності є найбільш затребуваними на ринку праці серед інших, вони приймають участь у вітчизняних і міжнародних проектах і мають гідну заробітну плату. 

Мені цікаво створювати щось абсолютно нове чи удосконалювати існуюче. Також це доволі гнучка спеціальність, знання з якої я можу використати у багатьох напрямках. У майбутньому планую виконувати поставленні задачі з креативом, не зупинятися вчитися після закінчення вишу, щоб підвищувати свою кваліфікацію. Сфера IT має великі перспективи. 

Розумію, що обрала непросту професію, вона потребує високого рівня знань і навичок, які я здобуду під час навчання у Вашому університеті. Вступ на бюджет мотивує працювати ще дужче та наполегливіше. Без сумніву, прагну поєднувати навчання з практикою, а завдяки Житомирській політехніці з’явиться така можливість. 

Варто зазначити, що окрім навчання в університеті, хотіла б брати активну участь у студентському житті. На мою думку, це допоможе знайти однодумців, із якими можна організовувати цікаві тематичні заходи. Я впевнена, що участь у цікавих проектах разом з колегами, є позитивним досвідом роботи в групі.

Переконана, що навчання на спеціальності 121 “Інженерія програмного забезпечення” у Державному університеті “Житомирська політехніка” допоможе розширити свої знання та розвинути особисті якості, необхідні для кар’єри справжнього програміста. Маючи уміння та бажання вчитися, я обов’язково досягну успіху. 

Красно дякую Вам за розгляд мого мотиваційного листа. З нетерпінням чекаю позитивної відповіді.

З повагою — Майданюк Софія Євгеніївна!


